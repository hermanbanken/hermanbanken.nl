---
title: 9292 wedstrijd
author: hbanken
type: post
date: 2009-05-02T16:46:13+00:00
url: /2009/05/02/9292-wedstrijd/
categories:
  - Competitions
tags:
  - 9292
  - iPhone 3G
  - wedstrijd

---
Op 30 april was het zover.<img class="alignright size-full wp-image-73" style="float:right;clear:right" src="https://hermanbanken.nl/wp-content/uploads/2009/05/9292_animated1.gif" alt="9292 app by Herman Banken" width="320" height="480" /> Ik moest de applicatie die ik de afgelopen maand had gebouwd inleveren. De laatste week was ik druk bezig geweest om de applicatie helemaal overnieuw te schrijven want de code was niet meer overzichtelijk en een beetje buggy.

Voor de mensen die ik niet dagelijks spreek :wink: :

Ik had me opgegeven voor een programmeerwedstrijd van 9292 OV. Deze organisatie wilde een nieuwe mobiele (web)applicatie en vroeg informaticastudenten uit het hele land mee te doen en een applicatie in te leveren. Uiteindelijk waren er 22 teams ingeschreven en ik was daar een van.

Mijn plan was om een applicatie te maken die vooral op de iPhone gebruikt kon worden. Dit omdat de iPhone over de meest uitgebreide browser die er op dit moment bestaat beschikt: Safari met Webkit. Deze webkit-engine bevat een aantal leuke nieuwigheden, waar veel mee te doen is. Zo bestaat er tegenwoordig de offline database. De gegevens worden dus bij de client opgeslagen! Hartstikke handig, vooral wanneer je routes wilt opslaan voor offline gebruik.

Ik heb deze offline SQL-Lite database namelijk gebruikt als cache. Alle requests naar 9292 worden gecachet in deze database zodat de gebruiker minder lang hoeft te wachten voordat de data is opgevraagd als de route wordt aangepast.

Voor het uiterlijk waren er een paar eisen, namelijk de blauwe (#b9d7f9) kleur van 9292 moest terugkomen en ze wilden het liefst het lettertype Verdana. Bovendien moest natuurlijk het logo erin. Ik besloot wat icoontjes te ontwerpen om aan te geven welk soort adres er was ingevoerd en ook voor de layout van de route maakte ik wat eigen plaatjes.

Al in het begin had ik de intentie iets te doen met de aanraakmogelijkheden van de iPhone. Ik kwam op het idee de ingevoerde adressen sleepbaar te maken. Hierdoor kan de volgorde van tussenstops en vertrek- en startlocatie makkelijk worden aangepast.

Hopelijk maak ik een kans tegen al die informaticastudenten! :D